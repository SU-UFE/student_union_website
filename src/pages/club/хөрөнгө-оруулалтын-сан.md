---
templateKey: club-post
title: ХӨРӨНГӨ ОРУУЛАЛТЫН САН
date: 2022-03-21T00:31:36.902Z
description: "Клубийн үндсэн үйл ажиллагаа нь хувьцаа, биткойн, таваар, валютын
  арилжаа бөгөөд Техник шинжилгээ, Суурь шинжилгээг хослуулан ашиглаж, өнгөрсөн
  түүхэн өгөгдөлд үндэслэн ирээдүйн ханшийн чиглэлийг таамаглах замаар зөрүүнээс
  нь ашиг хийдэг. "
featuredimage: /img/5.png
---
![](/img/5.png)

### Үүсгэн байгуулагдсан он

2014 оны 11 сар

### Эрхэм зорилго

"Өөрийн нөөц бололцоог харж чадсан, Монгол улсын Санхүүгийн салбарыг хөгжүүлэх үйлсэд хувь нэмрээ оруулахуйц сангийн удирдлага, арилжаа, хөрөнгө оруулалтаар мэргэшсэн чадварлаг мэргэжилтэн болон төлөвшихөд оюутнуудаа дэмжин ажиллах"

### Алсын хараа

“Клубийн гишүүдийг Ирээдүйн Сангийн туршлагатай ур чадвартай менежерүүд, “CFA Chartholder”-уудыг бэлтгэн гаргах, Хөрөнгө Оруулалтын сангийн үйл ажиллагааг тодорхой төвшинд эрхлэх, үйл ажиллагаа явуулах, суралцах"

### УРИА

> "Бид үнэ цэнд хөрөнгө оруулна"

### Үндсэн үйл ажиллагааны чиглэл

Манай клуб нь 2014 оны 11 сард байгуулагдсан бөгөөд 7 дахь жилдээ үйл ажиллагаа идэвхтэй явуулж байна. Клубийн үндсэн үйл ажиллагаа нь хувьцаа, биткойн, таваар, валютын арилжаа бөгөөд Техник шинжилгээ, Суурь шинжилгээг хослуулан ашиглаж, өнгөрсөн түүхэн өгөгдөлд үндэслэн ирээдүйн ханшийн чиглэлийг таамаглах замаар зөрүүнээс нь ашиг хийдэг. 

Ашиг гэдэг бидний чанарын үзүүлэлт боловч бидний хамгийн чухал, хамгийн гол үнэ цэнэтэй хөрөнгө оруулалт бол бидний гишүүд юм. Тэдний арилжааны хүсэл тэмүүллийг тогтвортой байлгаж санхүү, хөрөнгийн зах зээлд идэвхтэй тоглогч болгохын тулд дан ганц арилжаа, мөнгө, ашиг гэж ярихаас илүүтэй ‘Арилжаачин хүн ямар байх хэрэгтэй’ талаар хувь хүнд чиглэсэн зөвлөгөөг тэдэнд хүргэж ёс суртахуунтай арилжаачид бэлтгэх нь клубийн хамгийн чухал алхам.

Нийт гишүүддээ цэгцтэй, системтэй, цогц мэдлэг олгосны үндсэн дээр бид “Хаалттай сан” босгон удирддаг бөгөөд тэрхүү санг өөрсдийн хуримтлуулсан мэдлэгт үндэслэн арилжаалан, бодит хэрэглээ болгох замаар бид хөрөнгийн зах зээлийн мэдлэгт илүү гүн суралцдаг. Энэ нь тэднийг ирээдүйн олон хүний итгэлийг даасан “Сангийн Менежер” (Portfolio Manager) болох суурь нь болох юм.

![]()

![]()

![]()