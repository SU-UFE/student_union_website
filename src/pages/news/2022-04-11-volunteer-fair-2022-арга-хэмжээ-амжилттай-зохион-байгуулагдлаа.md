---
templateKey: blog-post
title: '"Volunteer Fair 2022" арга хэмжээ амжилттай зохион байгуулагдлаа'
date: 2022-04-11T00:22:06.946Z
description: Сайн дурын ажил хийчих юмсан гэх хүсэлтэй танд зориулаад нийгэмдээ
  үнэтэй хувь нэмэр оруулж байгаа байгууллагуудын хамгийн анхны томоохон
  цугларалт зохион байгуулагдлаа.
featuredpost: false
featuredimage: /img/278181198_2160890287410371_2685833044491198434_n.jpg
---
Зориг сангийн “Red pin” төслийн багийн санаачилан "Оюутны Холбоо" ТББ-тай хамтарн зохион байгуулагдсан "Volunteer fair” арга хэмжээ амжилттай зохион байгуулагдлаа. Сайн дурын байгууллагуудын үзэсгэлэн болох тус арга хэмжээ нь 2022.04.09-ний 11:30-17:30 цагийн хооронд 15 сайн дурын байгууллага, их сургууль болон ЕБС-ийн оролцогчдыг хамруулан Монголд анх удаа болж өнгөрлөө. Арга хэмжээ нь доорх 3 чиглэлээр явагдсан.



Нэгт. Өөрийгөө нээ, илтгэл хэлэлцүүлэг явагдаж дэлхийн 100 гаруй оронд үйл ажиллагаа явуулдаг Нэгдсэн Үндэстний Байгууллагын Монгол улс дахь нийгэмлэгийн үүсгэн байгуулагч Э. Хишигжаргал оролцлоо. Тэрбээр НҮБ-ын тогтвортой хөгжлийн 17 зорилтын ач холбогдлын талаар мэдээлэл өгөхөөс гадна сайн дурын ажил нь үүнтэй хэрхэн уялдаж залуу үеийнхэн өөрсдийн оролцоотой хэрхэн хувь нэмэр оруулах, өөрийгөө цаашид хөгжүүлэх, хамтдаа эх дэлхийн гэрэлт ирээдүйн төлөө хамтран ажиллах боломжийн талаар өөрийн зүгээс залуу үеийнхэндээ хандаж илтгэл тавив. Түүнчлэн Монголын Улаан загалмайн нийгэмлэгийн хүндэт гишүүн О. Эрдэнэдалай нь хүмүүнлэгийн ажил, сайн дурын ажлын ач холбогдлын уялдаа холбоог тайлбарлаж, цаашид залуу үеийнхэнд ирэх ирээдүйн боломж, хөгжих алтан гүүрийн талаар өөрийн туршлагаасаа хуваалцаж үнэтэй зөвлөгөөг өгсөн юм. Илтгэл хэлэлцүүлэгт өөрийн үнэт туршлагыг хуваалцсан төслийн чиглэлээр 6 жилийн хугацаанд туршлагажсан Э. Энхжин нь төслийн чиглэлээр сайн дурын ажил хийх, түүний ач холбогдол цаашлаад ирээдүйн төслийн мэргэжилтэн болох боломжийн талаар илтгэл тавьж, Рэд-Пин төслийн багийн гишүүн Х. Хонгорзул, Э. Ган-Очир нар хүрэлцэн ирсэн панелист илтгэгч нартай болон танхимд суугаа оролцогчидтой чин сэтгэлийн халуун яриа өрнүүлж хэлэлцүүлэг явуулав. 



​Хоёрт. Тус арга хэмжээний хамгийн үнэт хэсэг болох туршлага буланг хүрэлцэн ирсэн залуу үеийнхэндээ бэлтгэн толилуулж, илтгэл яриа хэлэлцүүлэгт оролцсон панелистуудын сайн дурын ажлын туршлага, авч байсан тэтгэлэг, санаачлан оролцсон төсөл хөтөлбөрүүдийн талаарх мэдээллийг багтаасан байна. ​



Гуравт. Үзэсгэлэнгийн арга хэмжээний чухал хэсэг болох сайн дурын байгууллагуудын үзэсгэлэн болсон билээ. Тус арга хэмжээнд оролцсон байгууллагуудаас дурдвал Нэгдсэн Үндэстний Байгууллагын Монгол улс дахь нийгэмлэг, Монголын Улаан Загалмайн нийгэмлэгийн Залуучуудын хороо, Ахиллис олон улсын байгууллага, Гэр Хаб инновац центр, Анхны тусламж эрүүл мэндийн сургалтын байгууллага, ЛГБТ төв зэрэг дэлхийд өрсөлдөхүйц хэмжээний Монгол улсын бие даасан салбар шинжлэх ухаан, хүний эрх, эрүүл мэнд, нийгмийн сайн сайхны төлөөх 10 гаруй ТББ-ууд оролцож нийтдээ 300 гаруй сайн дурын ажилтанг бүртгэн авсан байна. 10 гаруй ТББ-ууд оролцож нийтдээ 300 гаруй сайн дурын ажилтанг бүртгэн авсан байна. Ташрамд дурдахад, тус арга хэмжээг зохион байгуулахад санхүүгийн дэмжлэг үзүүлсэн Зориг сан ТББ, Швейцарын сангийн агентлагт төслийн багийн зүгээс гүн талархал илэрхийлэхээс гадна зохион байгуулах газраар хангаж өөрийн дэмжлэг туслалцааг харамгүй үзүүлсэн Монгол улсдаа санхүүгийн чиглэлээр хамгийн шилдэг Санхүү Эдийн их сургуулийн захиргаа болон тус сургуулийн Оюутны Холбоо ТББ-ын хамт олонд тус тус гүн талархал илэрхийлж байна. Түүнчлэн арга хэмжээг зохион байгуулахад хамгийн чухал тус нэмэр оруулсан Панелист илтгэгч нартаа болон оролцохоор хүрэлцэн ирсэн Монгол улсдаа бие даасан салбар бүрийн ТББ-д даа чин сэтгэлийн талархал илэрхийлж байна. Тус “Сайн дурын байгууллагууд”-ын үзэсгэлэнгийн арга хэмжээ нь жил бүр Зориг сангийн нэрийн дор зохион байгуулагдах учир ирэх жил илүү олон шинэлэг зүйлстэй дахин уулзацгаая. Хүндэтгэсэн, Рэд-Пин төслийн баг болон СЭЗИС-ын Оюутны Холбоо ТББ хамт олон

![](/img/278181198_2160890287410371_2685833044491198434_n.jpg)

![](/img/278182510_2160890690743664_403045279783188454_n.jpg)

![](/img/278181148_2160891054076961_506382329201162579_n.jpg)

![](/img/278174889_2160890327410367_4507281501948376512_n.jpg)